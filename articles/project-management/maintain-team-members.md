---
title: Teamleden onderhouden
description: Dit onderwerp bevat informatie over het boeken van benoemde resources aan projectteams en het toewijzen hiervan aan taken.
author: ruhercul
ms.date: 10/05/2020
ms.topic: article
ms.reviewer: kfend
ms.author: ruhercul
ms.openlocfilehash: 851d63510a2e8e7917fa432988a7c4d74597adacbb64ebea646f23f958e3e131
ms.sourcegitcommit: 7f8d1e7a16af769adb43d1877c28fdce53975db8
ms.translationtype: HT
ms.contentlocale: nl-NL
ms.lasthandoff: 08/06/2021
ms.locfileid: "6997060"
---
# <a name="maintain-team-members"></a>Teamleden onderhouden

_**Van toepassing op:** Project Operations voor scenario's op basis van resources/niet-voorradige artikelen, vereenvoudigde implementatie - van deal tot pro-formafacturering_

U kunt een benoemde resource toevoegen aan uw projectteam door ze rechtstreeks voor het team te boeken.

1. Ga in Dynamics 365 Project Operations naar **Projecten** en open het project waarvoor u boekt.
2. Selecteer op de pagina **Project** op het tabblad **Team** de optie **Nieuw**. 
3. Selecteer de boekbare resource in het dialoogvenster **Snelle invoer: Projectteamlid**. Het veld **Rol** wordt gevuld met de standaardrol van de resource, indien toegewezen. U kunt de rol wijzigen. 
4. Selecteer de begin- en einddatums voor de periode waarvoor de resource nodig is en selecteer de toewijzingsmethode van de capaciteit van de resource. 
5. Als u wilt dat het teamlid een projectfiatteur is, selecteert u **Ja** in het veld **Projectfiatteur**. Het teamlid kan ingediende tijd- en onkostenposten voor dit project goedkeuren. 
6. Selecteer **Opslaan**.

U kunt de geboekte resource nu toewijzen aan taken in het project. Klik op de pagina **Project** op het tabblad **Planning** en wijs taken aan de nieuwe resource toe. De resourcekiezer die wordt gestart vanuit het veld **Resources** in het taakraster bevat de teamleden die u kunt selecteren.


In Project Operations zijn resourceboekingen en taaktoewijzingen niet nauw met elkaar verbonden. U kunt taken aan teamleden toewijzen voor meer uren dan hun boekingen dekken in het project wanneer u de resourcekiezer in de planning gebruikt.

De verschillen tussen boekingen en opdrachten van teamleden worden weergegeven op de tabbladen **Team** en **Afstemming van resources**. U kunt de verschillen tussen boekingen en toewijzingen voor resources ook op een meer gedetailleerd niveau afstemmen.

Gebruik de resourcekiezer op het tabblad **Planning** om boekbare resources te zoeken en te selecteren die nog geen deel uitmaken van het projectteam. Deze resources worden weergegeven in de resourcekiezer als **Andere resources**.

Wanneer u een selectie maakt, wordt de resource toegevoegd aan het projectteam en toegewezen aan de taak, maar er worden geen boekingen gegenereerd.

U kunt de functie voor uitgebreid boeken van het tabblad **Afstemming** of het **planbord** gebruiken om de capaciteit van de resource voor het project te boeken.

Nadat een teamlid is geboekt voor uw project, kunt u **Boekingen bijhouden** of het **Planbord** rechtstreeks gebruiken om hun boekingen te beheren.


[!INCLUDE[footer-include](../includes/footer-banner.md)]