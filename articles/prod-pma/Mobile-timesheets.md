---
title: Projecturenstaten op een mobiel apparaat
description: Met Mijn urenstaten (geoptimaliseerd voor mobiel) kunnen werknemers projecturenstaten maken en indienen om hun uren voor een specifiek project op een mobiel apparaat vast te leggen.
author: abruer
manager: AnnBe
ms.date: 03/16/2018
ms.topic: article
ms.prod: ''
ms.service: dynamics-ax-applications
ms.technology: ''
audience: Application User
ms.reviewer: josaw
ms.search.scope: Core, Operations
ms.search.region: Global
ms.author: abruer
ms.search.validFrom: 2018-03-16
ms.dyn365.ops.version: April 2018 update
ms.openlocfilehash: 429c289c4ec653b81a1c5302b788db8c8ad26d8c
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: nl-NL
ms.lasthandoff: 10/16/2020
ms.locfileid: "4074706"
---
# <a name="project-timesheets-on-a-mobile-device"></a>Projecturenstaten op een mobiel apparaat

[!include [banner](../includes/banner.md)]

Met **Mijn urenstaten (geoptimaliseerd voor mobiel)** kunnen werknemers projecturenstaten maken en indienen om hun uren voor een specifiek project op een mobiel apparaat vast te leggen. Werknemers kunnen een nieuwe urenstaat maken of gegevens van een bestaande urenstaat kopiëren om een snelle en nauwkeurige tijdinvoer te garanderen. Als u als gemachtigde bent aangewezen, kunt u ook een urenstaat voor een andere werknemer invoeren. Met de app kunnen werknemers filteren op project-, resource- of goedkeuringsstatus om snel een urenstaat te vinden en te selecteren. Het biedt werknemers ook de mogelijkheid om favorieten op te slaan, waardoor de project- en activiteitsinformatie op de urenstaat wordt opgeslagen. De opgeslagen favorieten kunnen worden gebruikt om toekomstige urenstaten te maken, waardoor het tijdinvoerproces wordt versneld. Het bewerken of weergeven van informatie over financiële dimensies wordt niet ondersteund vanuit de mobiele app. **Mijn urenstaten (geoptimaliseerd voor mobiel)** is toegankelijk via de webbrowser op uw mobiele apparaat.

**Urenstaten voor mijn beoordeling (geoptimaliseerd voor mobiel)** stelt projectmanagers, die over goedkeuringsrechten voor urenstaten beschikken, in staat om urenstaten van projecten op een mobiel apparaat te bekijken en goed te keuren. Het bewerken of weergeven van informatie over financiële dimensies wordt niet ondersteund vanuit de mobiele app. **Urenstaten voor mijn beoordeling (geoptimaliseerd voor mobiel)** is toegankelijk via de webbrowser op uw mobiele apparaat.

Deze mobiele toepassing is compatibel met iPhone met platformupdate 15.
Android zal compatibel zijn met platformupdate 16, zodra deze beschikbaar komt.

## <a name="create-a-project-timesheet-on-your-mobile-device"></a>Een projecturenstaat maken op uw mobiele apparaat

1.  Noteer de Dynamics 365-URL voor de pagina **Projectmanagement en financiële administratie** \> **Urenstaten** \> **Mijn urenstaten (geoptimaliseerd voor mobiel)**.

2.  Open in de webbrowser van uw mobiele apparaat de URL die u in de vorige stap hebt genoteerd.
 
3.  Selecteer **Projectmanagement en financiële administratie** \> **Urenstaten** \> **Mijn urenstaten (geoptimaliseerd voor mobiel)**.

4.  Selecteer **Nieuw**.

5.  Selecteer een resource.

6.  De agendadatums voor de huidige week worden weergegeven.

7.  Klik op **OK**.

8.  Klik op **+** om een nieuwe regel toe te voegen.

9.  Selecteer de klant- en projectinformatie voor de urenstaatregel.

10. Voer de uren in die u voor de geselecteerde projectregel hebt gewerkt.

11. Optioneel: voer eventuele externe en interne opmerkingen in voor de uren.

12. Selecteer de actie Terug om de ureninformatie op te slaan en terug te keren naar de weergave met urenstaatgegevens.

13. Optioneel: voer extra urenstaatregels in.

14. Wanneer u klaar bent met het invoeren van de urenstaatregels, selecteert u de actie **Werkstroom** \> **Indienen** om uw urenstaat in te dienen bij het werkstroomgoedkeuringsproces.


[!INCLUDE[footer-include](../includes/footer-banner.md)]